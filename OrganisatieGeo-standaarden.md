# Organisatie(s) van geo-standaarden

**Om zo breed mogelijk draagvlak voor dit Raamwerk te creëren wordt het Raamwerk
binnen de overheid formeel belegd via het GI-Beraad, de basislijst open
standaarden en de NORA. Tevens vindt afstemming plaats over de geo-standaarden
in nationaal en internationaal verband. Dat lichten we in dit hoofdstuk toe.**

## Nationaal

**GI-beraad**

Gelet op het steeds toenemende belang van geo-informatie voor de publieke taken
heeft de Minister van Infrastructuur en Milieu een beraad voor de Geo-informatie
-kortweg het GI-beraad- ingesteld om de regierol van de minister **van IenM**
waar te kunnen maken.

Het GI-beraad is een ambtelijk adviescollege ingesteld op 2 juni 2006 en het
instellingsbesluit is in de Staatscourant gepubliceerd. In het GI-beraad zitten
vertegenwoordigers van het Ministerie van I en M, Ministerie van Economische
Zaken, Ministerie van BZK, Ministerie van Defensie, IPO, VNG, UvW, Kadaster en
TNO.

De taken van het GI-beraad zijn strategisch van aard, waarbij het GI-beraad
jaarlijks de Minister van Infrastructuur en Milieu adviseert in de vorm van een
strategische agenda over de onderwerpen, die de komende jaren aan de orde zullen
komen op het gebied van de geo-informatie.

Het GI-beraad heeft in juni 2006 het Raamwerk van geo-standaarden vastgesteld
als verplichtend voor de GI-beraad deelnemers.

**Nederlandse Samenwerking Geodetische Infrastructuur (NSGI)**

Het Kadaster, Rijkswaterstaat en de Dienst der Hydrografie van de Koninklijke
Marine werken samen in de Nederlandse Samenwerking Geodetische Infrastructuur
(NSGI). Zij zorgen voor het tot stand komen, onderhouden en publiceren van
elementen van de geodetische infrastructuur waarin de afspraken en standaarden
voor de coördinaat-referentiesystemen worden gemaakt en beheerd.

**Geonovum**

Rol van Geonvum

Opdrachtgever: BZK

De programmaraad stelt elke nieuwe versie van het raamwerk vast.

Consultatieproces!

**NEN werkgroep NEN3610 opnemen?**

**Forum en College Standaardisatie: basislijst open standaarden**

Het Forum en College Standaardisatie zijn de instellingen die adviseren over het
gebruik van open standaarden. Deze instellingen voeren het beheer over twee
lijsten, namelijk de lijst met open standaarden voor ‘pas toe of leg uit’ en een
lijst met gangbare open standaarden.

Voor de standaarden op de ‘pas toe of leg uit’ lijst met open standaarden geldt
dat (semi-)publieke organisaties het 'pas toe of leg uit'-principe moeten
volgen. Een aantal geo-standaarden staan op de pas toe of leg uit lijst . Deze
geo-standaarden zijn te herkennen aan het volgende symbool.

**NORA (Nederlandse Overheid Referentie Architectuur)**

Dit raamwerk van geo-standaarden is het verdiepingsdocument waarnaar NORA 3.0 en
het NORA dossier geo-informatie verwijzen voor de te hanteren geo-standaarden.

<http://www.geonovum.nl/sites/default/files/nora3.0.pdf>

<http://www.geonovum.nl/sites/default/files/nora_dossier_geo-informatie.pdf>

## Internationaal

Voor Nederland zijn de ISO/TC 211, Open Geospatial Consortium (OGC) en CEN/TC
287 van belang. Deze drie standaardisatie organisaties maken technische
geo-standaarden die Nederland semantisch invult. Deze geo-standaarden
organisaties hebben uiteraard weer liaisons met de algemene ICT-standaardisatie
organisaties zoals W3C, OASIS en OMG. Geonovum participeert namens Nederland
actief in deze internationale geo-standaarden organisaties. Hieronder worden de
geo-standaarden organisaties beknopt beschreven.

**ISO TC/211**

De International Organisation for Standardisation / Technical committee 211
(ISO/TC 211) is een internationale Technische Commissie voor geo-informatie. Het
ISO/TC 211-werk richt zich op het ontwikkelen van een gestructureerde reeks van
normen (ISO 19100 serie van normen) voor informatie van fenomenen die direct of
indirect zijn gerelateerd aan de aarde. Deze normen specificeren voor
geo-informatie methoden, tools en services voor datamanagement (inclusief
definitie en beschrijving), -verwerving, -processing, -analyse, -toegang,
-presentatie en -overdracht in digitaal/elektronisch formaat tussen
verschillende gebruikers, systemen en locaties. Het werk sluit waar mogelijk aan
op standaarden voor algemene ICT en stelt een kader voor de ontwikkeling van
sectorspecifieke toepassingen die geo-informatie gebruiken.

[www.isotc211.org](http://www.isotc211.org)

**Open Geospatial Consortium**

Het Open Geospatial Consortium, Inc. (OGC) is een internationale non-profit
organisatie die is opgericht om interoperabiliteit voor geografische
gegevensverwerking te bevorderen, door ontwikkeling van open en uitbreidbare
standaarden voor interfaces en data uitwisseling voor GIS en andere
technologieën. Leden (ruim 400) van het OGC zijn zowel overheidsinstellingen als
de industrie en onderwijsinstellingen.

Het OGC ontwikkelt specificaties die bij voldoende volwassenheid worden
aangeboden aan ISO/TC 211. OGC ontwikkelt deze specificaties door veelvuldig
gebruik te maken van jaarlijkse grote testbeds. OGC ontwikkelt vooral technische
implementatie standaarden gerelateerd aan services.

[www.opengeospatial.org](http://www.opengeospatial.org)

**CEN/TC 287**

CEN/TC 287 definieert standaarden en toepassingsdocumenten daarvan voor
geo-informatie op Europees niveau. Dit werk wordt uitgevoerd in nauwe
samenwerking met ISO/TC 211 om dubbel werk te vermijden. CEN/TC 287 evalueert en
accordeert de ISO/TC 211 standaarden voor Europese toepassing. Het worden dan
CEN-ISO normen. CEN-normen zijn verplicht om als nationale norm te worden
gepubliceerd. Een land mag geen nationale standaarden hebben die conflicteren
met de CEN-norm.

www.gistandards.eu ????

**W3C, OASIS en OMG**

*World Wide Web Consortium (W3C)*

Het World Wide Web Consortium (W3C, <http://www.w3.org/>) is in oktober 1994
opgericht met als doel het Web tot zijn volle potentieel te ontwikkelen,
gemeenschappelijke protocollen te ontwikkelen, die de groei van het Web
bevorderen en interoperabiliteit garanderen. Een van de doelstellingen van W3C
is overeenkomst bereiken over (toekomstige) standaarden op internet – zoals HTML
en XML. W3C is neutraal en alle grote spelers op het gebied van internet zijn
erbij betrokken.

*Object Management Group (OMG)*

De Object Management Group is een open ledenconsortium zonder winstbejag. Het
consortium produceert en onderhoudt computerspecificaties voor interoperabele
toepassingen ten behoeve van ondernemingen. De OMG richt zich als organisatie
zonder winstoogmerk op de ontwikkeling en het onderhoud van standaarden – zoals
CORBA, UML, MOF, CWM en XMI – voor de software-industrie.
