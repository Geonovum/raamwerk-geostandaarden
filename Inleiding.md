# Inleiding

Bij de opzet en ontwikkeling van een geo-informatie infrastructuur is het de
uitdaging om steeds de juiste set standaarden te kiezen. Het raamwerk van
geo-standaarden helpt daarbij. Het benoemt de internationale en nationale
standaarden die voor Nederland binnen het geo-domein van toepassing zijn voor
aansluiting met andere domeinen. Het raamwerk sluit aan op de Europese
infrastructuur en integreert het geo-domein met de elektronische overheid.

## Doel en doelgroep van het raamwerk

Het doel van het Raamwerk van geo-standaarden is om uit de grote verscheidenheid
aan standaarden de juiste set te kiezen: die standaarden die nodig zijn voor het
realiseren van een geo-informatie infrastructuur. Bij de keuzes zijn de volgende
uitgangspunten gehanteerd: internationale aansluiting, volwassenheid en openheid
van de standaarden en breed gebruik. Met de in het Raamwerk genoemde standaarden
is het mogelijk een solide infrastructuur te bouwen, die verenigbaar is met de
internationale ontwikkelingen en aansluit op de nationale e-overheid.

Het Raamwerk van geo-standaarden is geschreven voor iedereen die betrokken is
bij het toepassen van standaarden voor geo-informatie. Zoals informatiemanagers,
stuurgroepleden, beleidsmedewerkers, projectleiders, adviseurs, architecten,
IT-leveranciers, en voor personen die standaarden en specificaties implementeren
in hun organisatie en willen kunnen integreren met andere organisaties in
Nederland en Europa.

## Status van het raamwerk

Om zo breed mogelijk draagvlak voor dit Raamwerk te creëren wordt het Raamwerk
binnen de overheid formeel belegd via het Geo-Informatie Beraad , de basislijst
open standaarden en de Nederlandse Overheid Referentie Architectuur . Daarnaast
zijn de in het Raamwerk genoemde standaarden geharmoniseerd met de voor INSPIRE
geldende richtlijnen.

### GI-beraad

Gelet op het steeds toenemende belang van geo-informatie voor de publieke taken
heeft de Minister van Infrastructuur en Milieu een beraad voor de Geo-informatie
-kortweg het GI-beraad- ingesteld om de regierol van de minister van IenM waar
te kunnen maken.

Het GI-beraad is een ambtelijk adviescollege ingesteld op 2 juni 2006 en het
instellingsbesluit is in de Staatscourant gepubliceerd. In het GI-beraad zitten
vertegenwoordigers van het Ministerie van I en M, Ministerie van Economische
Zaken, Ministerie van BZK, Ministerie van Defensie, IPO, VNG, UvW, Kadaster en
TNO.

De taken van het GI-beraad zijn strategisch van aard, waarbij het GI-beraad
jaarlijks de Minister van Infrastructuur en Milieu adviseert in de vorm van een
strategische agenda over de onderwerpen, die de komende jaren aan de orde zullen
komen op het gebied van de geo-informatie.

Het GI-beraad heeft in juni 2006 het Raamwerk van geo-standaarden vastgesteld
als verplichtend voor de GI-beraad deelnemers. De programmaraad van Geonovum
stelt elke nieuwe versie van het raamwerk vast.

### Basislijst open standaarden

Het Forum en College Standaardisatie[^1] zijn de instellingen die adviseren over
het gebruik van open standaarden. Deze instellingen voeren het beheer over twee
lijsten, namelijk de lijst met open standaarden voor ‘pas toe of leg uit’ en een
lijst met gangbare open standaarden. Een aantal geo-standaarden uit het raamwerk
staan op de pas toe of leg uit lijst van het Forum Standaardisatie.

[^1]: <http://www.open-standaarden.nl/>

Voor de standaarden op de ‘pas toe of leg uit’ lijst met open standaarden geldt
dat (semi-)publieke organisaties het 'pas toe of leg uit'-principe moeten
volgen. Een aantal geo-standaarden uit 2.2 staan op de pas toe of leg uit
lijst[^2]. Deze geo-standaarden zijn te herkennen aan het volgende symbool.

[^2]: <https://lijsten.forumstandaardisatie.nl/open-standaard/geo-standaarden>

![De profielen voor services zijn door het College Standaardisatie erkend als open standaard en opgenomen op de pas toe of leg uit lijst](media/efbeb6ab2cf90da2c00b333536bcf12c.png)

### Nederlandse Overheid Referentie Architectuur (NORA)

Kort; wat is NORA?

Het Raamwerk van geo-standaarden is het verdiepingsdocument waarnaar NORA 3.0 en
het NORA dossier geo-informatie verwijzen voor de te hanteren geo-standaarden.

### INSPIRE

Sinds 15 mei 2007 is de Europese kaderrichtlijn INSPIRE formeel van kracht. Deze
richtlijn leidt tot een Europese geo-informatie infrastructuur. De invoering van
INSPIRE is met een implementatiewet sinds 2009 in de Nederlandse wet verankerd.
In een notendop verplicht INSPIRE de Europese lidstaten geo-informatie over 34
thema's te voorzien van metadata en de data (‘as is’ en geharmoniseerd)
beschikbaar te stellen via netwerkdiensten (zoek-, view- en downloaddienst)
volgens leveringsvoorwaarden die het gebruik niet onnodig belemmeren.

De INSPIRE-richtlijn wordt in detail uitgewerkt in invoeringsregels
(‘implementing rules’), voorzien van technische richtlijnen (‘technical
guidelines’). De invoeringsregels, die zijn opgesteld voor standaarden zijn
metagegevens, data specificaties en netwerkdiensten. De INSPIRE regels zijn een
nadere invulling van de andere standaarden organisaties en de INSPIRE data
specificaties voor de thema’s hebben een duidelijke relatie met de
informatiemodellen in Nederland. Dit zijn de INSPIRE technical guidelines, ISO
of OGC standaarden die door INSPIRE zijn voorgeschreven, en Nederlandse
profielen die compliant zijn met INSPIRE. Hoewel INSPIRE formeel geen
geo-standaarden organisatie is kunnen de invoeringsregels van INSPIRE wel als
zodanig gebruikt worden. De INSPIRE regels zijn vaak een nadere invulling van de
andere standaarden organisaties en de INSPIRE data specificaties voor de thema’s
hebben een duidelijke relatie met de informatiemodellen in Nederland. De INSPIRE
geo-standaarden zijn te herkennen aan het volgende symbool.

![](media/8795e2c082c2d053c19235a36b7393f4.png)

## Standaarden documentatie

Wat is de status van de standaarden documentatie:

\- Standaard

\- Standaard (profiel)

\- Encoding

\- Handreiking

\- Praktijkrichtlijn

\- Productbeschrijving

\- Verkenning

\- Whitepaper

## Leeswijzer

Het Raamwerk van geo-standaarden is vergeleken met de vorige versie
teruggebracht naar uitgebreide vorm, waarin de samenhang van de geo-standaarden
centraal staat.

De actuele, aan wijziging onderhevige informatie is, voor zover dat nog niet zo
was, verhuisd naar de website van Geonovum.

Hoofdstuk 1 biedt achtergrondinformatie over het document, hoofdstuk 2
beschrijft de geo-standaarden in samenhang. Dit is het hoofddoel van het
document. Voor alle verdieping en actuele zaken, zoals lijsten van geldende
standaarden, bevat Hoofdstuk 2 verwijzingen naar de website. De verschillende
standaarden komen in Hoofdstuk 3 aan bod.
