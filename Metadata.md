# Metadata

**Allereerst moet de informatie, die via de infrastructuur wordt verspreid,
beschreven worden. Karakteristieken van datasets, zoals de eigenaar en de
actualiteit, worden beschreven met behulp van metadata. Metadata wijst de weg in
onze informatiehuishouding, voorkomt dubbele inwinning en beheer van data en
zorgt ervoor dat geo-informatie snel kan worden gevonden.**

## Overzicht geostandaarden metadata

Er zijn verschillende niveaus waarvoor metadata aangemaakt kunnen worden.
Metadata van data, beschrijft de dataset of dataset reeks. Metadata van
services, beschrijft de ‘service’ of API (WMS,WFS) waarmee (een) ruimtelijke
dataset(s) wordt ontsloten. Internationaal gelden de ISO metadata normen, ISO
19115 voor data en ISO 19119 voor services en waar relevant de OGC
specificaties. In Nederland passen we het Nederlands metadataprofiel voor
datasets en services toe. Dit is een uitbreiding op de Europese INSPIRE kernset,
gebaseerd op specifieke behoeften van de gebruikers in Nederland. Pas je de
Nederlandse profielen toe, dan voldoe je dus ook aan de INSPIRE profielen voor
metadata. In de Nederlandse profielen is ook de aansluiting op data.overheid.nl
meegenomen.

Tabel 9 - Standaarden en specificaties met betrekking tot metadata standaarden

| **Internationale standaarden/specificaties**                                                                                                                                                                                                                                                                                                                                                                                                                                                                                                                                                                                                                                                       | **Europese profielen**                                                                                                                                                                                                                        | **Nederlandse profielen**                                                                                                   |
|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|-----------------------------------------------------------------------------------------------------------------------------------------------------------------------------------------------------------------------------------------------|-----------------------------------------------------------------------------------------------------------------------------|
| **ISO 19115:2005**, Geographic information - Metadata1  ISO 19115/Cor.1:2006, Geographic information – Metadata, Technical Corrigendum 1  ISO 19115-2:2009, Geographic information – Metadata – Part 2: Extensions for imagery and gridded data  **ISO 19119:2005**, Geographic information – Services  ISO 19119:2005/Amd 1:2008, Extensions of the service metadata model  **ISO/TS 19139**:2007, Geographic information - Metadata – XML Schema Implementation  **CSW2 AP ISO**, Catalogue Services Specification 2.0.2 –  **ISO Metadata Application** **Profile**, Version 1.0.0, OGC 07-045, 2007  **ISO 15836**: 2004, Information and documentation – The Dublin Core metadata element set | **Implementing Rule INSPIRE – Metadata** [INS IR MD]  **Corrigendum to metadata regulation** [INS C IR MD] **Technical Guidelines** based on EN ISO 19115 and EN ISO 19119 [INS IR MDTG] **GeoDCAT-AP** Good practise document. [GeoDCAT AP]  | **Nederlands profiel ISO 19115** voor geografie, versie 1.3.1  **Nederlands profiel ISO 19119** voor services, versie 1.2.1 |

## 

## Kwaliteit van metadata

**Handleiding Metadatakwaliteit**

Het kwaliteitsbeleid voor metadata is vastgelegd in de Handleiding
metadatakwaliteit. Met behulp van de handleiding kan je aan de hand van 26
elementen die in de metadata-standaarden zijn beschreven, de kwaliteit van je
metadata beoordelen.

[Handleiding
metadatakwaliteit](https://www.geonovum.nl/uploads/documents/Handleiding%20metadata%20monitoring%20v0.5.pdf)

**Validatie**

Voor het toetsen van metadata zijn er validators beschikbaar. Deze validators
controleren de correcte toepassing van het Nederlands metadata profiel voor
datasets of voor services. Voor metadata van datasets of services, die voor
INSPIRE zijn aangemerkt, gelden er specifiekere vereisten. Gebruik daarvoor
naast de Nederlandse validator ook de Europese INSPIRE validator om die metadata
te valideren.

[Validatie Nederlands metadataprofiel op ISO 19115 (datasets) en op ISO 19119
(dataservices)](https://validatie.geostandaarden.nl/)

[Europese INSPIRE
validator](https://inspire.ec.europa.eu/validator/home/index.html)

## Verkenning

Methoden en technieken om data te zoeken, vinden en ontsluiten staan niet stil.
Eind 2021 heeft Geonovum een verkenning uitgevoerd naar de toekomst van metadata
standaarden.

In de Verkenning Toekomstbeelden Metadata kijken we naar de rol van metadata in
de nabije toekomst. In de verkenning tekent zich een ontwikkeling af naar meer
samenhang en verbinding tussen verschillende werelden. Aansluiting op generieke
standaarden en het leggen van relaties tussen data, modellen, begrippen en
datacatalogi is daarom van belang. Ook het beter verbinden van data-aanbieder en
data-gebruiker is een aandachtsgebied. Daarnaast valt op dat vanuit beleid meer
samenhang in sturing wordt verwacht. Op basis van deze verkenning wordt in een
volgende stap gekeken in hoeverre het nationaal georegister voldoet aan dit
beeld om op basis daarvan een handelingsperspectief op te stellen.

Meer informatie:

[De toekomst van metadata
standaarden](https://docs.geostandaarden.nl/vtm/cv-al-vrk-20211125/#d1e5758)
